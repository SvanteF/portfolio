---
Title: Färg och typografi
Description: This is my report page
Template: report
---

Färg och typografi
=======================

Tre olika webbplatser ska väljas ut för analys av färgpalett samt typografi. En argumentation kring valet av färger, kopplat till den känsla som webbplatsen vill förmedla, ska också presenteras.

<br>

Urval
-----------------------

Urvalet av webbplatser är baserat på författarens intresse för politik och nyheter. I denna rapport kommer amerikansk politik vara temat med tanke på dess aktualitet ca två veckor efter presidentvalet i USA 2024. Med tanke på den polarisering som existerar enligt [svt.se](https://www.svt.se/nyheter/utrikes/oron-infor-valet-gar-usa-mot-ett-nytt-inbordeskrig) är det av intresse att undersöka hur olika amerikanska nyhetssidor arbetar med färger och typografi. Enligt [Statista.com](https://www.statista.com/statistics/381569/leading-news-and-media-sites-usa-by-share-of-visits/) (Aug. 2024) och [pressgazette](https://pressgazette.co.uk/media-audience-and-business-data/media_metrics/most-popular-websites-news-us-monthly-3/) (10 Oct. 2024) är de mest besökta amerikanska nyhetssidorna under oktober 2024 [cnn.com](https://edition.cnn.com/), [foxnews.com](https://www.foxnews.com/) och [nytimes.com](https://www.nytimes.com/) därför väljs dessa till denna analys. 

<br>


Metod
-----------------------

För att utföra undersökningen behövs verktyg för att systematiskt angripa uppgiften. Efter att ha provat de alternativ som rekommenderas i kursen föll valet på [Colorzilla](https://www.colorzilla.com/) för färganalys då det är ett fritt verktyg och ej kräver registrering. För identifiering av fonter användes [Whatfont](https://chromewebstore.google.com/detail/whatfont/jabopobgcpjmedljpbcaablpmlmfcogm) vilket är ett chrome-plugin. Båda verktygen fungerar genom att användaren hovrar över text och bilder för att få korrekt information om färg och typsnitt.


<br>

Resultat
-----------------------

###[cnn.com](https://edition.cnn.com/)

![Image of CNN](../image/cnn.png){.news-image}

<br>

Färgschemat domineras av den vita bakgrunden, den mörkgrå bannern längst upp på sidan samt av röda nyanser som ligger nära den i CNNs logo (CC0000). Färgschemat består delvis en monokromatisk palett med inslag av vitt, mörkgrått och svart text. Det noterades att reklamen längst upp på sidan kan på ett signifikant sätt ändra färgupplevelsen på sidan beroende vilket företag som gör reklam.

<br>

<table class="report-table" style="border-spacing: 4px; border-collapse: separate">
<tr>
<td style="background-color: #ffffff; color: #000000;">#ffffff</td> 
<td style="background-color: #0C0C0C; color: #ffffff;">#0c0c0c</td> 
<td style="background-color: #000000; color: #ffffff;">#000000</td>
<td style="background-color: #C70505; color: #ffffff;">#c70505</td>
<td style="background-color: #5B1919; color: #ffffff;">#5b1919</td>
<td style="background-color: #CC0000; color: #ffffff;">#cc0000</td>
</tr>
</table>

<br>

Typsnittet som används för både rubriker och löpande text är CNN Sans Display med olika vikter.

Kombinationen av färval och typsnitt ger en tydlig webbsida med lättläst text, vilket bör vara positivt för en nyhetssida. 

<br>

★ 

<br>

###[foxnews.com](https://www.foxnews.com/)

![Image of Fox news](../image/foxnews.png){.news-image}

<br>

Även för Fox News domineras webbsidan av den vita bakgrunden. Längst upp finns en svart navbar med länkar till andra sidor inom Foxkoncernen. Det är två färger som lyfter fram innehållet. Den ena är mörkblå och återfinns i loggan, den näst översta navbaren samt i de flesta rubriker. Den andra är en djup röd som dels finns i logo och i den aktuella huvudrubriken. Till skillnad mot CNN arbetar Fox news med ett kompleterande färschema med starka kontraster mellan det blå och röda.

<br>

<table class="report-table" style="border-spacing: 4px; border-collapse: separate">
<tr>
<td style="background-color: #ffffff; color: #000000;">#ffffff</td> 
<td style="background-color: #003366; color: #ffffff;">#003366</td> 
<td style="background-color: #C20017; color: #ffffff;">#c20017</td>
<td style="background-color: #000000; color: #ffffff;">#000000</td>
</tr>
</table>

<br>

Typsnittet som används för både rubriker och löpande text är Roboto med olika vikter.


<br>

Färgschemat med vit bakgrund och blå samt röda rubriker skapar en tydlig text med stora kontraster. Färgerna återfinns även USAs flagga vilket ger en känsla av patriotism. 

<br>

★ 

<br>

###[nytimes.com](https://www.nytimes.com/)

![Image of New York Times](../image/newyorktimes.png){.news-image}

<br>

Likt övriga nyhetssidor som analyserats i denna rapport domineras New York Times av bakgrundsfärgen vitt men också även i  betydligt högre grad än de övriga sidorna. Därtill text i kolsvart som ger mycket hög kontrast på sidan. Den enda andra färgen som förekommer kontinuerligt är en blå bakgrund som används för att skapa ett konto eller inloggning, det gör att de funktionerna sticker ut på sidan. 

<br>

De färgklickar som förekommer finns naturligt i bilderna men även här är New York Times mer sparsamma jämfört med sina konkurrenter. Sidan använder därmed en monokromatisk palett, helt dominerat av svart och vitt.

<br>

<table class="report-table" style="border-spacing: 4px; border-collapse: separate">
<tr>
<td style="background-color: #ffffff; color: #000000;">#ffffff</td> 
<td style="background-color: #000000; color: #ffffff;">#000000</td> 
<td style="background-color: #326891; color: #ffffff;">#326891</td>
</tr>
</table>

<br>

Typsnittet som primärt används för rubriker är NYT Cheltenham med olika vikter. För brödtext används Imperial.

<br>

New York Times webbsida ger ett rent, traditionellt och professionellt intryck med fokus på svart och vitt. Den skiljer sig betydligt i känsla från CNN och Fox news vilka använder betydligt mer färg och bilder.

<br>

Analys
-----------------------

Gemensamt för de analyserade sidorna är de arbetar med mycket kontrast. Fox news använder mycket färg med blå och röd i kombination med vit bakgrund (kompleterande) medan de övriga nyhetssidorna primärt skapar kontrast med svart och vitt (monokromatiskt).

<br>

De olika sidorna skapar mycket olika intryck med New York Times klassiska stil med svart och vitt samt serif typsnitt kontra Fox News "all american"-stil med blå, röd och vit samt sans serif. 

<br>

Vidare studier krävs för att veta vilken läsargrupp som appelleras av vilken sida men en intressant ansats kan vara att läsargrupperna skiljer sig mellan de tre sidorna, både politiskt och socioekonomiskt. 

<br>

Referenser
-----------------------

Statista. “Leading News and Media Sites in the USA by Share of Visits.” Internet: https://www.statista.com/statistics/381569/leading-news-and-media-sites-usa-by-share-of-visits/, Aug. 2024 [Nov. 21, 2024].

<br>

Press Gazette. “Most Popular Websites for News in the US (Monthly).” Internet: https://pressgazette.co.uk/media-audience-and-business-data/media_metrics/most-popular-websites-news-us-monthly-3/, 10 Oct. 2024 [Nov. 21, 2024].

<br>

Övrigt
-----------------------

Författare: Svante Fahlström


